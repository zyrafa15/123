 GMINA MIEJSKA BOLESŁAWIEC 

 

 

 

 

59-700 Bolesławiec, Rynek 41 – Ratusz tel. +48 75 645 64 00 fax +48 75 645 64 02 
 NIP 612-16-36-326 REGON 230821405 
www.um.boleslawiec.pl  e-mail: umboleslawiec@um.boleslawiec.pl BIP www.um.boleslawiec.bip-gov.pl 
konto:  PKO BP S.A. oddział Bolesławiec  nr 98 1020 2137 0000 9002 0046 4230 

 

 
 

 

 

 

 

 

 

ZI-II.271.63.2022.DW                                                                Bolesławiec, dnia 13.12.2022 r. 

 

WYJAŚNIENIE NR 3 
ZMIANA NR 2 

 

Wykonawcy, zainteresowani udziałem w postępowaniu  

 

Dotyczy: Postępowania o udzielenie zamówienia nr ZI-II.271.63.2022.DW na: 
Zagospodarowanie terenu ośrodka wodno-sportowego przy ul. Spacerowej 24 w 
Bolesławcu – II postępowanie 

 

Zamawiający informuje, iż do ww. postępowania wpłynęły zapytania. Zgodnie z art. 135 ust. 2 
ustawy z dnia 11 września 2019 r. - Prawo zamówień publicznych  (t.j. Dz. U. z 2022 r. poz. 
1710) - dalej „Pzp”, zamawiający udziela wyjaśnień oraz na podstawie art. 137 ust. 1 
dokonuje zmian treści SWZ.  

 

Część 1 
Zapytania, z dnia 25.11.2022 roku 
1. Wykonawca zwraca się do Zamawiającego o zmianę § 2 ust. 2 lit. x) poprzez jego 
usunięcie lub wskazanie zamkniętego katalogu „innych ogólnych kosztów budowy”. Obecnie 
projektowana treść postanowienia ma charakter niedookreślony i tym samym wyznacza 
bardzo szeroki, niemożliwy do przewidzenia w dniu złożenia oferty zakres kosztów 
ponoszonych przez Wykonawcę w ramach jego wynagrodzenia. 
Odpowiedź: 
Zamawiający informuje, iż nie ma zamkniętego katalogu ogólnych kosztów budowy i zalicza 
się do nich wszystkie koszty, które mają adekwatny związek przyczynowy z realizowaną 
przez wykonawcę budową. Na koszty ogólne budowy mogą składać się koszty 
przygotowania i utrzymania placu budowy, ewentualnego zakwaterowania robotników, 
ochrony placu budowy, itd. itp. 
W związku z tym § 2 ust. 2 lit. x) otrzymuje brzmienie: 
x) wszystkie inne ogólne koszty budowy, które mogą wystąpić w związku z wykonywaniem robót 
budowlanych zgodnie z warunkami umowy oraz przepisami technicznymi i prawnymi a 
warunkujących odbiór końcowy i przekazanie obiektu do użytkowania. Na wszystkie inne ogólne 
koszty budowy składają się m.in. koszty przygotowania i utrzymania placu budowy, ewentualnego 
zakwaterowania robotników, ochrony placu budowy, itd. itp 

 

2. Wykonawca wnosi o modyfikację § 4 ust. 4 pkt 10) poprzez wskazanie 7 – dniowego 
terminu na zgłoszenie sprzeciwu przez Zamawiającego do zawartej umowy podwykonawczej 
na roboty budowlane od dnia przedłożenia jej kopii. Jednocześnie Wykonawca wnosi o 
potwierdzenie, iż brak zgłoszenia zastrzeżeń lub sprzeciwu w umownym terminie oznacza 
wyrażenie przez Zamawiającego milczącej zgody. Ponadto Wykonawca wnosi o zmianę 
wartości umów podwykonawczych podlegających zgłoszeniu, których przedmiotem są 
dostawy lub usługi poprzez zwiększenie wartości tych umów do 50.000 zł brutto zgodnie z 
art. 464 ust. 8 pzp. Wykonawca wnosi również o weryfikację poprawności numeracji w 
obrębie ww. paragrafu. 
Odpowiedź: 
W związku z tym § 4 ust. 4 pkt 10) otrzymuje numer § 4 ust. 11 i brzmienie: 
11) Podwykonawstwo - należy przez to rozumieć umowę w formie pisemnej o charakterze 
odpłatnym, której przedmiotem są roboty budowlane stanowiące część zamówienia 


               

 

Strona 2 z 10 

 

publicznego, zawartą między wybranym przez Zamawiającego Wykonawcą a innym 
podmiotem (podwykonawcą), a także między podwykonawcą a dalszym podwykonawcą lub 
między dalszymi podwykonawcami. Wykonawca jest bezwzględnie zobowiązany do 
zgłaszania wszystkich projektów umów oraz zawartych umów dotyczących podwykonawstwa 
na roboty budowlane bez względu na ich wartość. Zgłaszanie Podwykonawców lub dalszych 
Podwykonawców, przedstawianie projektów umów, kopii umów, rozliczanie za wykonane 
przez nich roboty, dostawy lub usługi itp. będzie odbywało się zgodnie z następującymi 
przepisami ustawy Pzp: art. 464 (umowy o podwykonawstwo, których przedmiotem są 
dostawy lub usługi, nie podlegają obowiązkowi przedkładania Zamawiającemu, jeżeli ich 
wartość jest mniejsza niż 50 000,00 zł brutto bez względu na przedmiot tych dostaw lub 
usług. Termin na zgłoszenie przez Zamawiającego pisemnych zastrzeżeń do projektu umowy 
o podwykonawstwo, której przedmiotem są roboty budowlane, i do projektu jej zmiany 
lub pisemnego sprzeciwu do tej umowy wynosi 7 dni) i art. 465 (termin zgłaszania uwag, o 
których mowa w art. 465 ust. 4 wynosi 10 dni). Poza tym w treściach umów 
z Podwykonawcami i dalszymi Podwykonawcami muszą być zawarte zapisy zobowiązujące 
Wykonawcę, Podwykonawcę i dalszego Podwykonawcę do przedstawiania Zamawiającemu 
protokołów odbiorów częściowych i końcowych podpisanych pomiędzy Wykonawcą, 
Podwykonawcą i dalszymi Podwykonawcami. W przypadku, jeśli w tych protokołach zawarte 
będą zastrzeżenia lub uwagi, Wykonawca zobligowany będzie do przestawienia dokumentu 
potwierdzającego ich faktyczne usunięcie. 
 Numeracja ulegnie poprawieniu. 

 

3. Wykonawca wnosi o zmianę § 5 ust. 3 poprzez dookreślenie, że notatka będąca 
podstawą naliczenia kary umownej powinna być podpisana przez organ upoważniony na 
podstawie odrębnych przepisów lub przedstawiciela Wykonawcy lub podwykonawcy lub 
przez osobę, której dotyczy, a w przypadku naliczenia kary umownej na podstawie notatki 
Wykonawca może w terminie 14 dni od powiadomienia go o naliczeniu kary przedstawić 
odpowiednie dowody zatrudnienia – co spowoduje anulowanie kar przez Zamawiającego. 
Odpowiedź: 
Zamawiający pozostawia zapisy bez zmiany.  

 

4. Wykonawca wnosi o dookreślenie § 7 ust. 1 poprzez wskazanie, iż przekazanie terenu 
budowy nastąpi nie później niż w terminie 7 dni od dnia zawarcia umowy. 
Odpowiedź: 
Zamawiający pozostawia zapisy bez zmiany. 

 

5. Wykonawca wnosi o zmianę § 10 ust. 2 poprzez wykreślenie odpowiedzialności 
Wykonawcy za uszkodzenie niezinwentaryzowanych urządzeń podziemnych uszkodzonych 
w czasie prac. Wykonawca nie może ponosić odpowiedzialności za infrastrukturę 
niezinwentaryzowaną lub błędnie zinwentaryzowaną, której wskazanie w dniu złożenia oferty 
nie jest możliwe. Tym samym Wykonawca wnosi o potwierdzenie, iż ryzyko gruntowe, w tym 
w zakresie infrastruktury niezinwentaryzowanej lub błędnie zweryfikowanej, w myśl art. 647 
Kodeksu cywilnego, nie obciąża Wykonawcy. 
Odpowiedź: 
W związku z tym § 10 ust. 2 otrzymuje brzmienie: 
2. Wykonawca ponosi pełną odpowiedzialność za teren budowy z chwilą przejęcia placu 
budowy. Wykonawca zobowiązuje się do zapewnienia w czasie budowy, na terenie budowy 
w granicach przekazanych przez Zamawiającego, należytego ładu, porządku, przestrzegania 
przepisów BHP, ochrony znajdujących się na terenie budowy obiektów i sieci oraz urządzeń 
uzbrojenia terenu i utrzymywania ich we właściwym stanie technicznym, a po zakończeniu 
budowy do uporządkowania terenu. Wykonawca ponadto zobowiązany jest do naprawienia 
zinwentaryzowanych i niezinwentaryzowanych urządzeń podziemnych uszkodzonych w 
trakcie prowadzenia prac, z tym, że koszt napraw urządzeń zinwentaryzowanych ponosi 
wyłącznie Wykonawca (koszty naprawy urządzeń niezinwentaryzowanych, które zostaną 
ustalone w oparciu o wycenę rzeczoznawcy wskazanego przez Zamawiającego ponosi 
Zamawiający). 

 

6. Wykonawca wnosi o modyfikację § 10 ust. 6 pkt 23) poprzez skrócenie wskazanego w 
nim terminu do 14 dni. Ponadto Wykonawca wnosi o potwierdzenie, iż niezajęcie przez 
Zamawiającego stanowiska w sprawie zatwierdzenia wniosku materiałowego w umownym 
terminie oznaczać będzie wyrażenie przez niego milczącej zgody na wykorzystanie 


               

 

Strona 3 z 10 

 

wnioskowanych materiałów. Jednocześnie Wykonawca wnosi o weryfikację numeracji ustępu 
szóstego paragrafu 10. 
Odpowiedź: 
Numeracja została zweryfikowana. Punkt 23) otrzymuje numer 19). Zamawiający pozostawia 
zapis bez zmian.  

 

7. W związku z uprawnieniem Zamawiającego do żądania przerwania robót zgodnie z treścią 
§ 10 ust. 6 pkt 27) Wykonawca wnosi o dookreślenie, iż łączny okres przerwania robót z 
przyczyn nieleżących po stronie Wykonawcy nie przekroczy łącznie 45 dni w czasie trwania 
umowy, a w przypadku jego przekroczenia: 
a. Koszty ogólne za teren budowy powyżej 45. dnia przerwania robót obciążać będą 
Zamawiającego; 
b. Wykonawca będzie uprawniony od umowy odstąpić w terminie 30 dni od upływu okresu 
maksymalnego przerwania robót. 
Odpowiedź: 
Numeracja została zweryfikowana. Punkt 27) otrzymuje numer 23). W związku z tym punkt 
23) otrzymuje brzmienie. 
23) Przerwania robót na budowie na żądanie Zamawiającego, a jeżeli zgłoszona zostanie 
taka potrzeba zabezpieczenia wykonanych robót przed ich zniszczeniem. W sytuacji gdy 
przerwanie robót następuje z przyczyn leżących wyłącznie po stronie Zamawiającego, okres 
przerwania robót nie przekroczy okresu 45 dni kolejno następujących po sobie, a w 
przypadku jego przekroczenia: 
a) Koszty ogólne za teren budowy powyżej 45. dnia przerwania robót obciążać będą 
Zamawiającego; 
b) Wykonawca będzie uprawniony od umowy odstąpić w terminie 30 dni od daty doręczenia 
Zamawiającemu wezwania do wznowienia robót, które to wezwanie może zostać złożone 
dopiero po upływie 30 dni od okresu maksymalnego przerwania robót.  

 

8. Wykonawca wnosi o dookreślenie § 12 ust. 5 poprzez wskazanie iż odbiór końcowy 
będzie trwać do 7 dni. 
Odpowiedź: 
Zamawiający pozostawia zapis bez zmian.  

 

9. Wykonawca wnosi o zmianę § 12 ust. 5 pkt 6) i 7) lit. a) poprzez wskazanie, iż terminy 
usuwania wad będą ustalone z Wykonawcą oraz będą uwzględniały techniczne, 
technologiczne i organizacyjne możliwości ich usunięcia. 
Odpowiedź: 
W związku z powyższym: 
- § 12 ust. 5 pkt 6) otrzymuje brzmienie: 
6) Jeżeli w toku odbioru zostanie stwierdzone, że przedmiot odbioru nie osiągnął gotowości 
do odbioru z powodu niezakończenia robót lub nieprzeprowadzenia wszystkich prób, 
Zamawiający może odmówić odbioru. Stwierdzone przy odbiorze wady umieszcza się w 
specjalnym wykazie stanowiącym załącznik do protokołu, z podaniem przez Zamawiającego 
terminu ich usunięcia, który to termin będzie ustalony z Wykonawcą, jednakże jego 
maksymalny okres nie przekroczy 30 dni.  

 

- § 12 ust. 5 pkt 7) lit. a) otrzymuje brzmienie: 
7) Jeżeli w toku czynności zostaną stwierdzone wady to Zamawiającemu przysługują 
następujące uprawnienia: 
a) jeżeli wady nadają się do usunięcia Zamawiający wyznacza Wykonawcy termin do ich 
usunięcia, który to termin będzie ustalony z Wykonawcą, jednakże jego maksymalny okres 
nie przekroczy 30 dni.. 
  
10. Wykonawca wnosi o zmianę § 12 ust. 5 pkt 7 lit. b) poprzez określenie, że 
obniżenie wynagrodzenia może nastąpić do odpowiedniej wartości wadliwie wykonanego 
elementu. 
Odpowiedź: 
Zamawiający pozostawia zapis bez zmian.  

 

11. Wykonawca wnosi o zmianę § 12 ust. 5 pkt 7) lit. c) poprzez dookreślenie, iż Zamawiający 
będzie uprawniony do domagania się od Wykonawcy naprawienia szkody wynikającej ze 


               

 

Strona 4 z 10 

 

zwłoki do wysokości faktycznie poniesionej szkody. 
Odpowiedź: 
Zamawiający pozostawia zapis bez zmian.  

 

12. Wykonawca wnosi o zmianę § 12 ust. 5 pkt 10) poprzez zastrzeżenie, iż usuwanie wad 
przez Zamawiającego lub osobę trzecią na koszt Wykonawcy wymaga uprzedniego 
wezwania Wykonawcy do usunięcia wad wraz z wyznaczeniem mu dodatkowego terminu, nie 
krótszego niż 14 dni. 
Odpowiedź: 
W związku z powyższym § 12 ust. 5 pkt 10) otrzymuje brzmienie: 
10) W razie nieusunięcia w ustalonym terminie przez Wykonawcę wad i usterek 
stwierdzonych przy odbiorze końcowym, w okresie gwarancji oraz przy przeglądzie 
gwarancyjnym, Zamawiający jest upoważniony do ich usunięcia we własnym zakresie lub 
przez osobę trzecią na koszt Wykonawcy, z zastrzeżeniem, iż usuwanie wad przez 
Zamawiającego lub osobę trzecią na koszt i ryzyko Wykonawcy wymaga uprzedniego 
wezwania Wykonawcy do usunięcia wad wraz z wyznaczeniem Wykonawcy terminu do 
usunięcia wad, który to termin nie będzie krótszy niż 14 dni. 

 

13. Wykonawca wnosi o potwierdzenie, że w ramach przeglądów serwisowych w okresie 
gwarancji i rękojmi Wykonawca odpowiada za koszty materiałów zużywalnych i materiałów 
eksploatacyjnych wyłącznie w zakresie niezbędnym dla utrzymania gwarancji producenta. 
Odpowiedź: 
Zamawiający potwierdza, iż w ramach przeglądów serwisowych w okresie gwarancji i rękojmi 
Wykonawca odpowiada za koszty materiałów zużywalnych i materiałów eksploatacyjnych 
wyłącznie w zakresie niezbędnym dla utrzymania gwarancji producenta. 

 

14. Wykonawca wnosi o zmianę § 13 ust. 7 poprzez dookreślenie, iż termin usuwania wad 
zostanie uzgodniony między stronami i nie będzie krótszy niż 14 dni. Ponadto Wykonawca 
wnosi o zastrzeżenie iż zlecenie usuwania wad osobie trzeciej na koszt Wykonawcy wymaga 
uprzedniego wezwania Wykonawcy do usunięcia wad wraz z wyznaczeniem mu dodatkowego 
terminu, nie krótszego niż 14 dni. 
Odpowiedź: 
W związku z powyższym § 13 ust. 7 otrzymuje brzmienie: 
7. Jeżeli Wykonawca nie usunie wad ujawnionych w okresie rękojmi i gwarancji jakości w 
określonym przez Zamawiającego terminie, uwzględniającym możliwości techniczne lub 
technologiczne dotyczące usunięcia wady, Zamawiający, po uprzednim zawiadomieniu 
Wykonawcy, jest uprawniony do zlecenia usunięcia wad podmiotowi trzeciemu na koszt i 
ryzyko Wykonawcy, z zastrzeżeniem, iż usuwanie wad przez Zamawiającego lub osobę 
trzecią na koszt i ryzyko Wykonawcy wymaga uprzedniego wezwania Wykonawcy do 
usunięcia wad wraz z wyznaczeniem Zamawiającemu terminu do usunięcia wad, który to 
termin nie będzie krótszy niż 14 dni. 

 

15. Wykonawca wnosi o modyfikację § 13 ust. 13 poprzez doprecyzowanie, że chodzi 
wyłącznie o wady zgłoszone Wykonawcy oraz o wskazanie, iż w przypadku stwierdzenia wad 
uniemożliwiających użytkowanie przedmiotu umowy lub jego części strony ustalą termin 
usunięcia wad uwzględniający techniczne, technologiczne i organizacyjne możliwości ich 
usunięcia. Wykonawca przedłuży gwarancję odpowiednio w stosunku do całego przedmiotu 
umowy lub jego części o okres faktycznej niemożliwości korzystania z obiektu. 
Odpowiedź: 
W związku z powyższym § 13 ust. 13 otrzymuje brzmienie: 
13. Jeżeli podczas odbioru ostatecznego okaże się, że nie zostały usunięte wszystkie wady, 
które zostały uprzednio zgłoszone Wykonawcy co skutkuje niemożliwością użytkowania 
przedmiotu niniejszej umowy bądź jego części, Zamawiający przerywa odbiór ostateczny 
wyznaczając Wykonawcy dodatkowy termin do usunięcia wad uwzględniający techniczne, 
technologiczne i organizacyjne możliwości ich usunięcia, który to termin zostanie uzgodniony 
z Wykonawcą a Wykonawca zobowiązany jest do przedłużenia gwarancji w stosunku do 
całego przedmiotu Umowy na nowy okres. Zamawiający wyznacza nowy (inny) termin 
odbioru ostatecznego do upływu, którego Wykonawca jest zobowiązany usunąć wady. 

 

16. Wykonawca wnosi o modyfikację pkt 4.1 załącznika nr 1 do projektu umowy poprzez 
zmianę terminu na potwierdzenie przyjęcia zgłoszenia określonego w lit. A oraz wydłużenie 


               

 

Strona 5 z 10 

 

tego terminu do 2 dni. Ponadto Wykonawca wnosi o zmianę terminu na usuwanie awarii 
określonej w lit. A poprzez jego wydłużenie do 5 dni, o ile termin ten będzie technicznie, 
technologicznie oraz organizacyjnie możliwy. 
Odpowiedź: 
Zamawiający pozostawia zapis bez zmian.  

 

17. Wykonawca wnosi o modyfikację pkt 4.1 załącznika nr 1 do projektu umowy poprzez 
zmianę terminu na potwierdzenie przyjęcia zgłoszenia określonego w lit. B – C oraz 
wydłużenie tego terminu do 5 dni. Ponadto Wykonawca wnosi o zmianę terminu na usuwanie 
awarii określonej w lit. B poprzez jego wydłużenie do 7 dni o ile termin ten będzie 
technicznie, technologicznie oraz organizacyjnie możliwy oraz zmianę terminu na usuwanie 
wad określonego w lit. C poprzez wskazanie, iż termin ten będzie technicznie, 
technologicznie oraz organizacyjnie możliwy, nie krótszy niż 14 dni. 
Odpowiedź: 
Zamawiający pozostawia zapis bez zmian.  

 

18. Wykonawca wnosi o zmianę pkt 4.4. załącznika nr 1 poprzez wykreślenie konieczności 
pisemnego stwierdzenia usunięcia wad. Powyższe zastrzeżenie może spowodować sytuację, 
w której okres, o który gwarancja ma ulec przedłużeniu nigdy nie przestanie biec pomimo jej 
usunięcia, jeżeli Zamawiający bez uzasadnionej przyczyny nie potwierdzi usunięcia wad. 
Odpowiedź: 
W związku z powyższym pkt 4.4 załącznika nr 1 otrzymuje brzmienie: 
4.4 Uprawnienia Uprawnionego z tytułu gwarancji ulegają przedłużeniu o okresu usuwania 
zgłoszonej wady lub usterki, licząc od dnia zgłoszenia przez Uprawnionego wady lub usterki, 
do dnia zgłoszenia przez Wykonawcę zakończenia usuwania wady lub usterki z 
zastrzeżeniem, że Uprawniony stwierdził pisemnie ich usuniecie, przy czym Uprawniony 
dokona pisemnego potwierdzenia usunięcia wad lub usterek w terminie 14 dni od daty 
poinformowania go przez Wykonawcę o dokonaniu usunięcia wad lub usterek. 

 

19. Wykonawca wnosi o wykreślenie pkt 4.6. załącznika nr 1. Wykonawca zwraca uwagę, że 
nie może ponosić odpowiedzialności gwarancyjnej w sytuacji, gdy nawet nie został wezwany 
do usunięcia wad i nie miał wiedzy o ich istnieniu. W przypadku nieuwzględnienia 
powyższego wniosku Wykonawca wnosi o zmianę, iż w nagłych sytuacjach Zamawiający 
może podjąć działania na koszt Wykonawcy wyłącznie w przypadku gdy Wykonawca bez 
uzasadnionej przyczyny odmówił usuwania wad. 
Odpowiedź: 
Numeracja została poprawiona. W związku z powyższym pkt 4.6 otrzymuje numer 4.7 
załącznika nr 1 i otrzymuje brzmienie: 
4.7 W nagłych sytuacjach, kiedy natychmiastowy kontakt z Gwarantem jest niemożliwy lub 
został nawiązany, ale Gwarant nie może podjąć wymaganych działań w wyznaczonym przez 
Uprawnionego terminie, który to termin nie będzie krótszy niż 14 dni, Uprawniony może zlecić 
usunięcie usterki lub wady na koszt wykonawcy. Uprawniony powinien jak szybko to możliwe, 
poinformować Gwaranta o podjętych działaniach. 

 

20. Wykonawca wnosi o modyfikację § 14 ust. 1 poprzez dookreślenie, iż Zamawiającemu 
przysługuje prawo odstąpienia po wcześniejszym wezwaniu Wykonawcy do zaprzestania 
naruszeń lub wykonywania umowy w sposób terminowy wraz z wyznaczeniem mu 
dodatkowego terminu nie krótszego niż 14 dni. 
Odpowiedź: 
W związku z powyższym § 14 ust. 1 otrzymuje brzmienie: 
1. Zamawiającemu przysługuje prawo odstąpienia od umowy w następujących 
okolicznościach: 
1) w razie wystąpienia istotnej zmiany okoliczności powodującej, że wykonanie umowy nie 
leży w interesie publicznym, czego nie można było przewidzieć w chwili zawarcia umowy – 
odstąpienie od umowy w tym przypadku może nastąpić w terminie 30 dni od powzięcia 
wiadomości o powyższych okolicznościach; 
2) Wykonawca nie rozpoczął robót bez uzasadnionych przyczyn lub nie kontynuuje ich, 
pomimo wezwania Zamawiającego złożonego na piśmie; 
3) Wykonawca przerwał realizację robót i przerwa ta trwa dłużej niż 14 dni; 
4) Wykonawca wykonuje roboty wadliwie, niezgodnie z warunkami przetargu, stosuje 
materiały niezgodne z wymaganiami oraz nie reaguje na polecenia Zamawiającego. 


               

 

Strona 6 z 10 

 

- z zastrzeżeniem uprzedniego wezwania wraz z wyznaczeniem terminu nie krótszego niż 14 
dni. 
  
21. Wykonawca wnosi o zmianę § 14 ust. 1 pkt 3) poprzez dookreślenie, że przerwa w 
wykonywaniu robót nastąpi z przyczyn leżących po stronie Wykonawcy. 
Odpowiedź: 
Jak w odpowiedzi nr 20.  
  
22. Wykonawca wnosi o modyfikację § 14 ust. 1 pkt 4) poprzez dookreślenie, że polecenia, o 
których tam mowa mają formę pisemną. 
Odpowiedź: 
Jak w odpowiedzi nr 20.  

 

23. Wykonawca wnosi o potwierdzenie, że termin na odstąpienie określony w § 14 ust. 2 pkt 
1) wynosi 3 miesiące od terminu płatności. 
Odpowiedź: 
Zamawiający potwierdza, iż termin na odstąpienie określony w § 14 ust. 2 pkt 1) wynosi 3 
miesiące po bezskutecznym upływie 3 miesięcy od terminu płatności.  

 

24. Wykonawca wnosi o modyfikację § 14 ust. 2 poprzez dodanie pkt 3), zgodnie z którym 
Wykonawca będzie uprawniony odstąpić od umowy w przypadku gdy Zamawiający odmawia, 
bez wskazania uzasadnionej przyczyny, odbioru robót wykonanych na podstawie umowy lub 
podpisania protokołu odbioru – odstąpienie może nastąpić w terminie 30 dni od zaistnienia 
przesłanki uzasadniającej odstąpienie. 
Odpowiedź: 
Zamawiający pozostawia zapis bez zmian.  

 

25. Wykonawca wnosi o modyfikację § 14 ust. 5 pkt 2) poprzez wskazanie, iż Zamawiający 
odkupi materiały, konstrukcje lub urządzenia zarówno dostarczone na teren budowy, jak i 
zakontraktowane przez Wykonawcę na potrzeby realizacji przedmiotu umowy po cenach 
rynkowych. Ponadto Wykonawca wnosi o wskazanie przez Zamawiającego treści 
przywołanego w ww. zapisie umowy punktu 4c, który nie został zamieszczony w projekcie 
umowy. 
Odpowiedź: 
Zamawiający nie wyraża zgody. Nastąpiła omyłka pisarska. Zapis § 14 ust. 5 pkt 2) winien 
brzmieć: „odkupienia materiałów, konstrukcji lub urządzeń, po cenach przedstawionych w 
kosztorysie”.  

 

26. Wykonawca wnosi o modyfikację kary zastrzeżonej w § 15 ust. 1 pkt 1) i 2) 
poprzez zmniejszenie jej wysokości do 0,01%. 
Odpowiedź: 
Zamawiający nie wyraża zgody. 

 

27. Wykonawca wnosi o modyfikację § 15 ust. 1 pkt 6) i 7) poprzez zastąpienie 
określeń „należnego” wynagrodzenia podwykonawcy określeniem „wymagalnego”. 
Odpowiedź: 
Zamawiający nie wyraża zgody 

 

28. Wykonawca wnosi o modyfikację § 15 ust. 1 pkt 8) poprzez dookreślenie, iż kara umowna 
dotyczy braku zmiany umowy o podwykonawstwo w zakresie terminu niezgodnego z umową 
zawartą z Zamawiającym. 
Odpowiedź: 
Zamawiający nie wyraża zgody 

 

29. Wykonawca wnosi o zmianę § 15 ust. 1 pkt 9) poprzez zmniejszenie wysokości kary 
umownej do 0,01% wynagrodzenia brutto – obecnie projektowana wysokość kary jest rażąco 
wysoka. 
Odpowiedź: 
Zamawiający nie wyraża zgody 

 

30. Wykonawca wnosi o zmniejszenie wysokości kary umownej określonej w § 15 ust. 1 pkt 11) 


               

 

Strona 7 z 10 

 

do 0,01%. 
Odpowiedź: 
Zamawiający nie wyraża zgody 

 

31. Zamawiający wnosi o modyfikację § 15 ust. 3 poprzez wskazanie, iż kary umowne będą 
płatne przez Wykonawcę w terminie 14 ni od doręczenia mu wezwania przez 
Zamawiającego. 
Odpowiedź: 
Zamawiający nie wyraża zgody 

 

32. Wykonawca wnosi o zmianę § 15 ust. 9 poprzez dookreślenie, że prawo dochodzenia 
odszkodowania uzupełniającego przysługuje również Wykonawcy. 
Odpowiedź: 
W związku z powyższym § 15 ust. 9 otrzymuje brzmienie: 
„9. Każda ze stron ma prawo dochodzić odszkodowania uzupełniającego na zasadach 
Kodeksu Cywilnego, jeżeli szkoda przewyższy wysokość kar umownych”. 

 

33. Wykonawca wnosi o wykreślenie § 17 ust. 5 projektu umowy. Wykonawca wskazuje, iż 
wystąpienie siły wyższej stanowi okoliczność obiektywną, o wystąpieniu której nie powinna 
przesądzać decyzja osoby trzeciej, niepowiązanej z realizacją przedmiotu umowy. 
Odpowiedź: 
Zamawiającym nie wyraża zgody. Nastąpiła omyłka pisarska. W związku z powyższym § 17 
ust. 5 otrzymuje brzmienie: 
5. O interpretacji zdarzenia „siły wyższej'' i ewentualnym uznaniu przedłużenia terminu 
wykonania robót z tego powodu, będzie decydował Zamawiający, w trakcie realizacji robót, 
po złożeniu pisemnego wniosku Wykonawcy i opinii Inspektora Nadzoru. 

 

34. Wykonawca wnosi o zastrzeżenie limitu robót zaniechanych do 10% wartości przedmiotu 
umowy. 
Odpowiedź: 
Zamawiający nie wyraża zgody 

 

35. Wykonawca zwraca się do Zamawiającego z wnioskiem o potwierdzenie, iż 
Zamawiający wyrazi zgodę na zawieranie umów podwykonawczych w formie elektronicznej, 
a mianowicie opatrzonych kwalifikowanym podpisem elektronicznym. Wykonawca wnosi o 
wyrażenie zgody na przesyłanie zarówno projektów umów podwykonawczych, jak i 
zawartych umów podwykonawczych, za pośrednictwem poczty elektronicznej, a wobec 
czego wnosi o wskazanie adresu poczty elektronicznej do przekazywania powyższych 
dokumentów. Procedowanie umów podwykonawczych w formie elektronicznej zapewni 
bezpieczeństwo wszystkim podmiotom biorącym udział w procesie zawierania umów 
podwykonawczych, a dodatkowo usprawni proces realizacyjny. 
Wykonawca wskazuje w tym miejscu, iż zgodnie z treścią art. 781 kodeksu cywilnego do 
zachowania elektronicznej formy czynności prawnej wystarcza złożenie oświadczenia woli w 
postaci elektronicznej i opatrzenie go kwalifikowanym podpisem elektronicznym. 
Oświadczenie woli złożone w formie elektronicznej jest równoważne z oświadczeniem woli 
złożonym w formie pisemnej. 
Odpowiedź: 
Zamawiający wyraża zgodę na zawieranie umów podwykonawczych w formie elektronicznej, 
a mianowicie opatrzonych kwalifikowanym podpisem elektronicznym. 
Zamawiający nie wyraża zgody na przesyłanie zarówno projektów umów 
podwykonawczych, jak i zawartych umów podwykonawczych, za pośrednictwem 
poczty elektronicznej. 

 

36. Wykonawca wnosi o potwierdzenie, iż wszystkie terminy zastrzeżone niniejszą umową, a 
obciążające Wykonawcę, będą odpowiednio wydłużane w sytuacji kiedy z przyczyn 
technicznych, technologicznych lub organizacyjnych nie będzie możliwości ich dotrzymania 
przez Wykonawcę. 
Odpowiedź: 
Zamawiający na obecnym etapie nie jest w stanie potwierdzić jakie terminy zastrzeżone 
niniejszą umową, a obciążające Wykonawcę, będą odpowiednio wydłużane.  

 


               

 

Strona 8 z 10 

 

37. Wykonawca wnosi o potwierdzenie, iż będzie ponosił odpowiedzialność wyłącznie z tytułu 
przyczyn leżących po stronie Wykonawcy, wobec czego Wykonawcę obciążać będzie zwłoka 
lub nieterminowe działanie z przyczyn leżących po stronie Wykonawcy, a także jego 
nienależyte działanie z przyczyn leżących po jego stronie lub brak działania – z przyczyn od 
Wykonawcy zależnych – co do którego miał obowiązek umowny. 
Odpowiedź: 
Zamawiający potwierdza.  

 

38. Prosimy o informację czy Zamawiający posiada pozwolenie wodnoprawne na realizację 
robót budowalnych w ramach przedmiotowej inwestycji. Jeżeli tak to prosimy o jej 
udostępnienie.  
Odpowiedź: 
Decyzja do uzyskania przez Wykonawcę na etapie projektowania. 

 

39. Prosimy o potwierdzenie, że Zamawiający przekaże jednorazowo cały teren objęty 
zakresem zadania inwestycyjnego. 
Odpowiedź: 
Do ustalenia będzie z wyłonionym Wykonawcą.  

 

40. Prosimy o podanie lokalizacji i dostępnej mocy tymczasowego przyłącza 
elektroenergetycznego przeznaczonego do celów budowlanych.  
Odpowiedź: 
Lokalizacja wg załącznika nr 17. 
  
41. Prosimy o wskazanie punktów poboru wody oraz lokalizacji możliwego podłączenia 
do kanalizacji sanitarnej zaplecza budowy.  
Odpowiedź: 
Lokalizacja wg załącznika nr 17. 

 

42. Prosimy o potwierdzenie, że żadne z elementów rozbiórkowych nie przewidziano do 
odzysku i przekazania Zamawiającemu lub składowania w sposób uporządkowany (np. na 
paletach). 
Odpowiedź: 
Nie przewidziano. Ale nie oznacza to, iż Wykonawca nie powinien składować w sposób 
uporządkowany.  

 

43. Prosimy o potwierdzenie, że Zamawiający posiada zgodę na wycinkę drzew, będących w 
kolizji z projektowaną inwestycją.  
Odpowiedź: 
Decyzja do uzyskania przez wykonawcę na etapie projektowania, drzewa przeznaczone do 
wycinki wg projektu będącego w zakresie wykonawcy. 

 

44. Prosimy o przekazanie inwentaryzacji drzew i zieleni przeznaczonej do wycinki. – 
INWENTARYZACJA DRZEW. 
Odpowiedź: 
Załącznik nr 6; drzewa przeznaczone do wycinki wg projektu będącego w zakresie 
wykonawcy. 

 

45. Prosimy o wskazanie rodzaju wykończenie sufitów w pomieszczeniach restauracji.  
Odpowiedź: 
Uzupełniono w pkt. 2.3.1.47 opisu PFU – Rewizja D. 

 

46. Prosimy o wskazanie rodzaju wykończenie sufitów w pomieszczeniach portierni. 
Odpowiedź: 
Uzupełniono w pkt. 2.3.1.47 opisu PFU – Rewizja D. 

 

47. Prosimy o podanie sposobu wykończenia posadzki o symbolu P3.  
Odpowiedź: 
Symbol usunięto w opisie PFU – rewizja D. 

 

48. Prosimy o podanie lokalizacji występowania sufitów SGK i SAL.  


               

 

Strona 9 z 10 

 

Odpowiedź: 
Korekta i uzupełnienie pkt. 2.3.1.47 opisu PFU – rewizja D. 

 

49. Prosimy o informację, czy została podpisana umowa z Tauron Dystrybucja S.A. nr 
UP/042251/2022/O01R02, wymagany termin podpisania tej umowy minął 15.07.2022, brak 
jej podpisania będzie skutkował koniecznością wystąpienia przez Inwestora o nowy projekt 
umowy co jest związanie z przesunięciem terminu przyłączenia Obiektu do sieci Tauron. 
Odpowiedź: 
Lokalizacja wg załącznika nr 17. 

 

50. Prosimy o wskazanie na mapie miejsca lokalizacji rezerwowego pola sekcji A w WK-
SN/1L- 582(L-577) Bolesławiec.  
Odpowiedź: 
Informacja do uzyskania przez wykonawcę po kontakcie z Tauron. 

 

51. Zgodnie z opisem w PFU należy wykonać szafki z laminatu HPL jako podwójne (jedna 
szafka nad drugą w każdym segmencie). W zestawieniu wyposażenia w PFU wskazano, że 
należy przewidzieć 200 szt. szafek. Prosimy o informację czy należy uwzględnić 200 szt. 
szafek podwójnych tj. 400 szt. komórek czy 200 szt. komórek tj. 100 szafek podwójnych.  
Odpowiedź: 
Należy uwzględnić 100 szt. podwójnych szafek [w sumie dla 200 osób]. 

 

Część 2 
Zapytania z dnia 25.11.2022 roku 
1. Wykonawca wskazuje na bardzo mocne ograniczenie konkurencji w postępowaniu 
przetargowym poprzez sugerowanie konkretnych producentów. Wykonawca wnosi o 
przedłożenie PFU zgodnego z Prawem Zamówień Publicznych,.  
Odpowiedź: 
Naniesiono korektę w opisie i w STWIOR dla PFU. 
  
2. Inwestor w PFU łamie przepisy ustawy PZP i ogranicza bardzo mocno konkurencyjność 
rynkową. Wnosimy o wykreślenie w PFU zapisów dotyczących niecek stalowych jak poniżej. 
 Po pierwsze PFU opiera się na nieckach producenta BERNDORF BADERBAU. Wskazują 
na to załączone zdjęcia z logo producenta oraz same zapisy wprost sugerują zastosowanie 
rozwiązań tylko i wyłącznie tego producenta. Dla przykładu w PFU jest wymóg stosowania 
ścian o długości 10m. Spośród wszystkich dostawców niecek stalowych to jest AKVAHELP, 
BERNDORF, TRANSCOM, PEKMONT, SANELL tylko i wyłącznie BERDNORF produkuje 
ściany o długości 10 m., Tym samym mamy do czynienia z próbą ograniczenia konkurencji 
tylko do jednego dostawcy. Prosimy o wykreślenie tego wymogu.  
Odpowiedź: 
Naniesiono korektę do opisu PFU. 
  
3. Prosimy o wykreślenie zapisów dotyczących równoważności. Skoro inwestor nie 
ogranicza konkurencji zapewne powinien się zgodzić. Co mają wspólnego zapisy o 
serwisowaniu i tym bardziej historia serwisowania z minimum trzech innych obiektów do 
nowopowstałej niecki. Serwisowanie leży po stronie Generalnego Wykonawcy a nie po 
stronie dostawcy niecki.  
Odpowiedź: 
Naniesiono zmianę w STWiOR; 
  
4. Parametry równoważności niecki oznaczone są jako „nie gorsze od”. Na jakiej konkretnej 
podstawie Inwestor z projektantem będą oceniać, że parametr niecki równoważnej jest nie 
gorszy???? Proszę o doprowadzenie do sytuacji, aby PFU zakładała konkretny i mierzalny 
parametr. To co jest napisane w PFU jest tylko subiektywne i bardzo otwarte. Zawsze 
inwestor może powiedzieć, że coś jest gorsze, bo tak mu się wydaje.  
Odpowiedź: 
Zapis usunięto - skorygowano opis PFU i STWiOR. 
  
5. „Nie gorsze odwzorowanie kolorów wymaganych miejsc termicznie powlekanych 
winylem”. Prosimy o podanie KONKRETÓW. Na jakiej podstawie będzie to oceniane, że coś 
jest gorsze czy lepsze? Jakimś miernikiem? Jakieś odniesienie do koloru? Jakiś odcień?  


               

 

Strona 10 z 10 

 

Odpowiedź: 
Naniesiono zmianę w STWiOR; 
  
6. „Spełnienie przez producent niecek i ich wyposażenia postawionych wymogów co do 
reżimu produkcji i doświadczenia”. Prosimy o uzupełnienie tych waszych 
wymogów!!!!!!!!!!!!!!!!!!!!!!! Gdzie niby ten reżim jest opisany?!!!  
Odpowiedź: 
Opisane jest w STWiOR - BLC_SST 1.2 PKT. 1.  
  
7. „Zmiana technologii na równoważną wiąże się z udokumentowaniem przez Wykonawcę 
jej równoważności z zaprojektowaną oraz wymaga uzyskania akceptacji projektanta niecek 
basenowych” – na jakiej podstawie projektant ma porównywać nieckę równoważną z 
ZAPROJEKTOWANĄ skoro postępowanie jest w formule ZAPROJEKTUJ I WYBUDUJ. Te 
niecki dopiero będą projektowane, więc nie ma nigdzie projektu wzorcowego, do którego ma 
się odnosić szanowny Pan …... –  
Odpowiedź: 
Wprowadzono korektę do STWiOR BLC_SST 1.2 oraz BLC_ST_00 
  
8. „Oznacza to, ze wykonawca nie jest zobowiązany do zastosowania tych konkretnych 
produktów i może stosować inne, jednakże pod warunkiem ich całkowitej zgodności z 
produktami podanymi w dokumentacji pod względem” – szanowni Państwo nie ma 
możliwości aby zgodność produktu równoważnego była CAŁKOWITA. W zgodzie z 
przepisami prawa za równoważne uznaje się urządzenia, które spełniają to samo zadanie, 
mają takie same parametry użytkowe, ale niekoniecznie wszystkie parametry w 100 % są 
identyczne. Czy jeśli zabawka ma wysokość 300 cm, a równoważna 302 cm to jest to 
równoważny materiał czy nie?  
Odpowiedź: 
Skorygowano zapisy  w opisie oraz STWiOR dotyczące równoważności.  

 

Wykonawcy w ofertach mają obowiązek uwzględnić zmiany treści SWZ wraz z załącznikami 
lub wyjaśnienia jej treści dokonane przez zamawiającego, nawet jeśli nie przybierają one 
formy „modyfikacji lub zmiany ogłoszenia”. 

 

Wyjaśnienie nr 3/Zmiana nr 2 jest integralną częścią SWZ nr ZI-II.271.63.2022.DW. 

 

Załączniki do Wyjaśnienia nr 3/Zmiany nr 3:  
1. BLC_PFU_opis _221129_rew.D, 
2. BLC_SST 1.2_rew.B - Niecki basenowe ze stali nierdzewnej_221129, 
3. BLC_ST 00_rew.B - warunki ogólne_221129 

 

 

PRZEWODNICZĄCY 
KOMISJI PRZETARGOWEJ 
/-/ Robert Rzepnicki 

 

 

 
